Ğ. d Y.T.

Ğ: xaṭi hedr-iyi-d akk imi ar ad teddumtt d tislatin amek i awent-xedmentt ...
rju rju a Y.T., ḥbes, susem
nniγ-am imi ar ad teddumtt d tislatin amek akkit i awent-xedemen akk imawlan-nwentt. aha
deg leεnayam . aha tettεedday labud tkasiṭ
YT: εelmγ-am dacu ar ad d-iniγ ah?
Ğ: amek akkit, dacu i tettlusemtt, dacu i txeddememtt?
J: wacu-tent tqendyar n zik a xalti T?
YT: tiqendyar ... d ticebḥanin kan d aya. εus tura tameslayt, eṭṭef-itt-id akk tura.
Ğ: aha aha.
YT: nekkni dduṛin nettcuddu timḥermin ur nettawi ara aqerruy-nneγ εeryan a sidi.
mi ara neddu d tislatin ad d-assen iqeffafen ad awin tislit, ad ewten lbaṛud, ad terkeb γef userdun, ad .. 
ad as-sburren timḥermin, ad as-rnun ... ad as-rnun lḥaf qbel d amenzu ad as-rnun timḥermin s ufella.
ad tt-eṭṭfen ... atan seddaγ-d awal n ... atan seddaγ-d yir awal.//
Ğ: xaṭi wicqa hdeṛ-d kan. xaṭi ur d-teseddaḍ ara, aha.
YT: amek?
Ğ: kemmel kemmel f temḥermin.
YT: timḥermin? umbeεd imir leεca mi ar ad naweḍ, ad neqqim akken almi d azekkuya sbeḥ nesbur lḥaf-nni.
Ğ: γef acu i tettbaddidemt mi ar ad teddumtt ad trekbemtt, mi ad d-awḍen iqeffafen?
γef acu i tettbaddidemtt?
YT: γef acu i nettbaddid?
Ğ: ih
YT:γef lğefna, γef lğefna.
Ğ: d akubbu i tettkubbun?
YT: ih. ad tkubb lğefna-nni nkentit ad nbedd s ufella.
Ğ: umbeεd dacu i tεeddalentt akken akka γ iciwi akkit?
YT: ulaḥed akk iciwi axuya. ur εlimeγ ara.
Ğ: ggarentt sker neγ timellalin?
YT: ih sker. mi ar ad taweḍ γ uxxam-nni ad tebruḍ i tfercin n sker dinna. ma yili ...uh ur εlimeγ ara xuya.
Ğ:imi ar ad taweḍeḍ γ uxxam-nni, s wacu ar akem-id myigren? imi ar ad taweḍeḍ γ uxxam.
YT: s uγerbal n yirden.
Ğ: ih umbeεd? 
YT: ad d-aweḍ ... ih ...
Ğ: menhu ar ad d-yeddmen...?
YT:ad d-truḥ temγart-nni ad am d-tefk tamellalt. tamellalt-nni ad tt-tuteḍ γ uqerruy n userdun.
Ğ: ih.
YT: rju kan tura. ayen i d-nniγ akk ad d-yeqqim din. acu? dacu daγen?
Ğ: imi ar ad taweḍeḍ i am d-nniγ.
YT: ih imi ar ad aweḍeγ?
Ğ: menhu ar ad d-idemen aγerbal-nni?
YT: d tamγart.
Ğ: d tamγart?
YT: ad iyi d-ternu tamellalt. ad tt-ewteγ γ uqerruy n userdun. aγerbal-nni n yirden ad nkemmec akka rebεa n iεeqqayen ad asen-nebru
γer din γ uγerbal ya. ad ten-tawi, ad ten-tesmir γ tgertilt anda teqqim teslit. ad teqqim teslit, 
ad teqqim umbeεd meskint ad teqbbubber din alama d azekkuya sbeḥ. ad tekker ad tessired. ad tessired ... 
ad teqqel alma d amḍiq ansa i d-tesbur lḥaf-nni. ad d-keččement umbeεd lxalat ar ad iγennin, ar ad as-imecḍen
amzur. ad d-tessers imir aγerbal akka deg rebbi-s, ad d-tessers sdaq, aεellaq, tisemsemt ...
Ğ: dacu i d sdaq?
YT: d tisemsemt.
Ğ: lqec n lefṭṭa?
YT: n lefṭṭa. ah. d win i d sdaq. ad d-tessers akkit akayi-nni ... deg uγerbal, lemri ad teṭṭalay akka seg-s dayen.

a mu umzur d tifrucin
i d-yeγlin γef taṭṭucin
a lalla-s n teqcicin

akka ah?

a mu umzur yeddel tuyat
iḍudan d leqlamat
yemma-m d ssabeq n laxalat

dayen.
Ğ: ad am-yeεfu ṛebbi
Ğ: tesliḍ ah? hdeṛ-iyi-d γef tmeṭṭut ar ad yarwen. γef ... imi ar ad d-illal weqcic i d-ttawin fell-as?
YT: ur ssinγ ara. welleh ma sneγ.
Ğ: aha ad akem-yeḥrez ... aha tetteddu tkasiṭ. umbeεd nna J daγen ad as-iniγ.
YT: aḥlil ṛebbi ma yella
Ğ: aḥeq ṛebbi. nekk atan lehdur-iw heddreγ-d ... kemmi ...
YT: rju ad rewleγ ad ruḥeγ
Ğ: deg leεnaya-m a YT
YT: γesbeγ ad ruḥeγ a taqcict
Ğ: ad akem-yeḥrez ṛebbi a YT
YT: acu ar ad d-iniγ ay ? a ṭixer-iyi a lalla

YT: welleh ar rebεa ay i d-urweγ
J: dacu i am-ten-yenγan a xalti T ?
YT: d ṛebbi . d ṛebbi i ten-yenγan a wali
J: d ibesṭuḥen i tmettaten neγ alma trebbaḍ-ten ?
YT: rebbaγ-ten
Ğ: deg uxxam i tettarweḍ a YT ?
Yt: deg uxxam i ttarweγ s lqabla . welleh
J: menhu i d lqabla-m a xalti T ?
YT: K n Iweγlisen ad tt-yerḥem ṛebbi
Ğ: imi ar ad d-arweḍ nnant-am-d d aqcic amek ?
YT: ah ... ?
Ğ: ayewweq i d ufant d aqcic tcewwiqent akkit ?
YT: ih tcewwiqent welleh . ad d- ... timellalin , ad eččent [rires]
Ğ: amek i ttawint γef lṭufan ?
Yt: yenna-yas :
a lalla lqabla i as-yennan d aqcic
rezq-as lğennet ḥerz-as arraw-is

ih d aya i as-qqaren i weqcic
Ğ: ma bγant ad cewqent ad γennint yeεni ad d-awint γef nnafsa d lṭufan ?
YT: nnafs(a) ... aḥeq ṛebbi ma εelmeγ a wali
Ğ: yah ?
YT: welleh
J: ihi ur γennant ara akk kra wass fella-m ?
YT: ur γennant ara a wali. lqabla-nni kan ad tegzem ajeγdan-nni ad iruḥ dayen i yellan
Ğ:d aya ?
YT: d aya 

YT: ṛju tura ad ...
Ğ: ih umbeεd . amek i theddeṛemt akk zik a YT ? deg anda i tetγamayemt ?
YT: ih nheddeṛ. netγammay γer tqerruyt usarag
Ğ: deg usarag ? d acu i d asarag ayi ? i wacu i qqaren asarag ?
YT: asarag din ... g tiγilt-nni din i netγamay akkit : Q.U. , tinatant 
J: Nna Ḥ
YT: Ḥ , Q.U. , tinatant isem-is , tella B-L-saleḥ , tella Taḥmanat , Lla Ɛ-nat-W . ih
netγamay akk din netqessiṛ	 . nekki tura seg mi temmut Ɛ-nni tura aḥeq ṛebbi ar helkeγ akk ya 
ih aḥeq ṛebbi . εlaxaṭer lwaḥid i netγamay nhedder lwaḥid . aḥeq ṛebbi ay asmi temmut aḥeq ṛebbi aεziz a 
yenna-d wul-iw ur tγamay ara akk dayi ih . tesseγli-d fell-i lweḥc . lwaḥid i netγamay kan
J: d tunecriḥt wamma i txeddmemt kem d nna Ḥ !
YT: d tunecriḥt a wali . eh Ḥ ah , ih Ḥ , Ḥ d adγa ... tin a wali lεali-tt daγen . d taxlaft tetnecraḥ

YT: neṛwa aγrum . ad tεeddi temγart-nni tameγbunt , ad tεeddi γer iεeqqayen n tazart ad aγ-d-tefk iεeqqayen
n tazart s leḥsab
Ğ: γer lfaṭur ?
YT: a yiwen , yiwen n ufus ad d-ikkes iεeqqayen yiwen n ufus ad itelleγ . aḥeq ṛebbi ar d tidet
Ğ: deg wacu i teggaremt tazart ?
YT: deg ukufi
Ğ: i teggaremt tazart
YT: deg ukufi i neggar tazart a wali . welleh ar s tusda . ar iḍaren ... deg ukufi-nni
aḥeq ṛebbi ar d tidet . a lalla
X : a L deg leεnaya-m ruḥ ḍill-iyi-d taḥulit-nni ma yella ur d-tuli ara
YT: ruḥ a wali ruḥ . hedden-iyi-d a mmi aεziz ad akem-yeḥrez ṛebbi . nniγ-am ad d-nessew imi-nni, d tamgadalt-nni n weγrum
Ğ: n smid ?
YT: n temẓin n ... ar nerwu timẓin-nni . ad tekker temγart ad tt-yerḥem ṛebbi 
ṛju ad d-cehedeγ fell-as ass-agi . ad tekker temγart-nni ad texdem akka i weγrum-nni
ma izad akka ucenfir-nni ad tekkes-it . aḥeq ṛebbi ar d tidet
Ğ: i win a YT ur nṛeggu ara amek ?
J: amek i tṛeggumt ah ?
Yt: nettaker nettaker a wali . welleh ar nettaker . iεeqqayen-nni n tazart nettat ad d-tessed sa nekk ad kseγ sa
J: tneqreḍ akufi-nni ?
YT: xaṭi . tura ad teddem γas d aεeqqa n tazart ,  ad tt id-eddem-it ad as-tesentu akka ad tt-εellem-it
ad ṛajuγ kan alama teffeγ ad as d-xedmeγ kan akka i tadimt-nni ad as tt-erreγ ,  ad d-ekkseγ ad eččeγ
J: ur tettagademt ara a wali !
YT: nettadam-itentt-id nessenttaw-ihentt-id s ujenwi iεeqqayen n tazart
J: i ixeddem cceṛ !
Ğ: ṣafi qeflen daγenni aqemmuc-nni ufella ?
J: yah !
YT: iqfel . ur iqfil ara win ufella . g win i d-ntekkes iεeqqayen n tazart
s ujenwi s ujenwi , nesentaw-ihen-d s ujenwi
J: welleh ar tesεeddamt
YT: ma drus i iεeddan . wama drus i iεeddan deg ay i iεeddan akkit . tiẓemmit n uxeṛṛub
Ğ: dacu i d tiẓemmit n uxeṛub ?
YT: axeṛṛub win iddzen akken
Ğ: i wacut ?
YT: ntett-ihen
Ğ: yah ?!
YT: welleh
Ğ: axeṛṛub ?
YT: ih aḥeq ṛebbi aεziz ar ihlek wemγar-iw ad t-irḥem ṛebbi , ṛju kan tura ad d-bduγ , ar ihlek umγar-iw 
ad t-irḥem ṛebbi deg terkent ulaḥed lεic . ekker syin-a ruḥeγ γer K Iweγlisen ewwin-d axeṛṛub
ekkreγ syin-a ruḥeγ γur-s nniγ-as awah ad tiniḍ a dda L nniγ-as err-iyi lkilu n uxeṛṛub . aḥeq ṛebbi ar akka
Ğ: d lbiε εεad !
YT: d lbiε . amek ad t-id-yini ? inna-k nekkni , bac akken ad d-yini ad nqewwet lwacul , inna-k nekkni aqlaγ
newwi-d ad nqewwed lawacul ah ... teqqareḍ-iyi err-iyi-d . ur ttaraγ ara . tεedda M. u Y. ad tt-irḥem ṛebbi
daγen tewwi-d jij kilu , tlata kilu n uxeṛṛub terra-yi-d yiwen , yiwen n lkilu . yerna atan d lxir i texdem ah . 
tefka-yi-t-id . aḥeq ṛebbi ar akka i t-yettaddam umγar ad t-irḥem ṛebbi i tett-it . daγen d lbiε . welleh
terra-yi-t-id d lbiε a wali
Ğ: nettat daγen d lbiε i tt id-tuγ-it
YT: ih d lbiε i tt id-teww-it deg Sidi Ɛic . s lkilu a wali . yettas-d lxebz-nni ijenğren akken 
ad d-yass akka-yi a wali , lemεahda ad t tebḍuḍ akka-yi ad t tafeḍ ijenğer g nṣaf
Ğ: baqi ad t teččeḍ ?
YT: ma drus i iεeddan . wah drus i iεeddan zik-nni ah !
Ğ: ṣafi yella cceṛ zik a YT ah ?
YT: ur as-teḥdiremtt ara kuntit
J: nkentit nufa-d ddunit teqεad
YT: ih teqεad ih . tura kuntit tqeεεed wama aḥeq ṛebbi ar nesεedda . welleh ar nečča axeṛṛub , ar nečča
abelluḍ n yilef, ar nečča win n leḥlu , ar nečča ... tiwzitt . ula d tiwzitt-nni ulaḥed-itt ur tt nufi...atta
tewzitt-ayi i d-yettasen akka tura i lmal , aḥeq ṛebbi alukan ad tt teččeḍ kemmi . uma tinna ulac
J: welleh ad as-tiniḍ d irden . lemεahda ar d taxlaft
YT: welleh ar d taxlaft a wali
J: imiren  kuntit ur tt tufim-t ara
YT: ur tt nufi ara . andalla ?
Ğ: i dderya-nwent εεad amek i tettett ? dacu i asent-tettakemtt ?
YT: dacu i asen-nettak ? nettqewwit-ihen kan msakit ciṭuḥ ciṭuḥ
Ğ: ur reggun ara !
YT: ah Z.T. ad tt-irḥem ṛebbi atta daγen atan ssuliγ-tt-id . aḥeq ṛebbi ar zzenzeγ taxatemt s
lkilu n tazart tqewwiteγ L-ayi . ih aḥlil ṛebbi ma drus i iεeddan . aḥeq ṛebbi ar s lkilu ,
ar lkilu n tazart, ar uγeγ-t-id γer Z.T.
Ğ: welbaqi llan widak iṛwan zik neγ ulac ?
YT:llan widak iṛwan
Ğ: yah ? ṣafi ur εdilen ara akk am tura ?
YT:d tixeṭṭa . a baqi sεeddan akk cceṛ . welleh ar sεeddan meṛṛa
Ğ: txeddmem tamurt neγ ur txeddemeḍ ara YT ?
YT: ah ur nxeddem ara a wali . ixeddem asmi yella izmer i lεerm-is . ixeddem deg Lεinṣer Asemmaḍ .
ixeddem imegger
Ğ: tesεim igrawen ah ?
YT: nesεa
Ğ: deg anida akk it ?
YT: Lεinṣer Asemmaḍ deg imula
Ğ: isem-is ? Lεin ...
YT: Lεinṣer Asemmaḍ . aman din tiẓurin din . aḥlil wah ur nesεi ara din ! aḥeq ṛebbi aεziz ar d
lmelk-nni n tfenṭazit ! tiẓurin : Ḥmeṛ Buεmeṛ aka i d-teγlayent . ṛṛemman a lalla . ṛṛemman , 
tiẓurin , tifirest . aḥeq ṛebbi ar d tidet . iεel taxamt din , welleh ar nsiγ dinna deg Lεinṣer Asemmaḍ .
wwiγ L deg aεrur-iw nekk d temγart-nni
Ğ: i yizeḍwan teggareḍ zik a YT neγ ur teggareḍ ara ?
YT: ah ?
Ğ: tzeṭṭeḍ izeḍwan ah ? neγ ur tzeṭṭeḍ ara ?
YT: ur zeṭṭeγ ara a wali
Ğ: yah ! akk deg leεmert ?
YT: i izeṭṭen d tamγart-iw . tettgami ad ay teğğ ad kecemγ γer uzeṭṭa
Ğ: dacu i tzeḍ akkit dacu i teggar ?
YT: ibidiyen . tzeḍ ibidiyen , tzeḍ tiḥuyak . tesεa tinna ... tesεa deg ifasen-is
J: welbaqi kemmi ur teḥfiḍeḍ
YT: ur ḥfiḍ ... tettgami-yi ad kecemγ . ih tettgami-yi a wali . a ruḥ tura inna-s a d-tehdeṛ tura
nnuba-s
Ğ: dacu ar ad d-tehdeṛ Nna J ?
J: nekki ur ssinγ kra
Ğ: Nna J n tura
J: nekk ur d-cfiγ ara i zik . ih d taqcict n tura . atan d kem i yesεeddan akkit ad d-teḥkuḍ
ḥku-yaγ-d . aḥeq ṛebbi ar ayen i yi-εejben ...
Ğ: akka welleh ar lεali-hen
YT: dacu ar ad d-rnuγ tura dayen ulac
Ğ: llan a YT . ih zik ḥaca asεeddi i yesεedda umdan a YT
X: menhu ?
Ğ: ldi-tt kcem-d
YT: ekker kan ldi-as-tt ekker
Ğ: d K waqil . tesliḍ a YT : zik yella lḥif tella lbaṭel , xeddmen lbaṭel γef teslit wačči am tura
YT: ih xeddmen ih . wah tura ur xeddmen ara !
Ğ: tura ttaken-asent yirgazen-nsent lḥeq . zik ula d irgazen-nni ...
YT: nekk a wali sεeddaγ lbaṭel d ameqran
Ğ: ih labuda ... yettusemma ...
YT: aḥeq aḥeq ṛebbi ar sεeddaγ
Ğ: argaz-im yettusemma ma ixdem-am leḥsan neγ ur am-ixdim ara
YT: ur yi-ixdim ara ad t-irḥem ṛebbi kan
Ğ: yah ?
YT: welleh
Ğ: yerna qqaren-d yuεer naγ ?
YT: yuεer wama ur yuεir ara . yuεer ḥawla mačči ciṭṭuḥ
Ğ: d wagi akkit yettusemma ar ad d-ihdeṛ umdan . dacu i yesεedda akk ṛṛuḥ yeεnik-id akkit
YT: yesεedda . yesεedda mačči d kra neqqar-it-d
Ğ: kem yakan a YT welleh ar nnan-d ah ar tesεeddaḍ lḥif mliḥ !
YT: aḥeq ṛebbi ar sεeddaγ a wali ... sεeddaγ
J: imi yella Dda Ḥ dacu i tesεeddaḍ ?
YT: aḥeq ṛebbi ar sεeddaγ . ur sεeddaγ ara imi yella Ḥ ? ih a tuqqiṭ irsen . welleh a wali ar sεeddaγ
J: dacu i tesεeddaḍ akka-yi ?
YT: dacu i sεeddaγ ?
Ğ: inna-s ad t-yaf bab-is din
YT: welleh awlittit . a nheddeṛ tura fella-s tura f laxeṛt daγen
Ğ: γef acu i tegganemtt a YT zik ?
YT: ... lehl-is ad truḥ axxam-is . ṭixer-iyi ad ruḥeγ tura . γef acu i neggan ? neggan γef umeṭreḥ
Ğ : xaṭi lqaεa lqaεa wacu-tt ?
YT: lqaεa n wakal
Ğ: γef srir ? tesεim srir zik ?
YT:  γef srir . ruḥ a yelli ruḥ
Ğ: atan tayi i ak-d-ihedṛen akka . atan lehduṛ ayi akkit d YT i ak-d-qeddemeγ . YT-ayi n At S. . d yelli-s εemmi-s ...
d dderya leεmum n Nna M. atan ad tesεu  kra n 85 n sna deg leεmer-is . tenna-yak dayen i sεiγ dayen i d-hedṛeγ


J.
ihi tura zik-nni ddiεayat-nni n zik , timeγriwin-nni n zik yaεni lεali-hentt mačči am tidak
n tura . mi ad tekker meskint teslit ad teddu ih ad truḥ ad d-tagem , iḍaren-is akk ḥafi la liklakiṭ
la kra . d nettat ad d-iheggin aman d nettat ad d-iheggin akk alma d leεca ad as-qnen lḥenni
ad as-cudent iceṭṭiḍen . g iceṭṭiḍen-nni ad d-awin awren am akken tura tura ttawin deg ṭamubil
zik d iγyal . ad d-εebbin tackaṛt n smid ad d-rnun aksum , ad d-rnun lligimat γef uγyul , ad d-rnun s ufella
taḥayekt n rqem . alma wḍen-d ad xedmen imensi . ad teqqim tinna i d-yewwin akken awren ad teftel 
seksu i yiqefafen-is . ad εellen ticuyyin deg lkanun : isγaren , tacuyt n wakal uqqel d ticuyin
n wuzzal . alamma d azekkuya ad d-aweḍen iqeffafen ama εecrin ama ayen i d-stekfan ad d-awin .
tiγemğayin n wesγar , lemfeṛd n wesγar . ad qqimen deg lqaεa γef igertiyal , ad eččen ad feḍren
ad aγen lmeεṛuf . tislit-nni attan teqqim . ad d-awin ... ah tinna i d-yewwin akken awren leεca ur tetteqqal
ara ad teqqim . alamma d sbeḥ imir ad d-awin iserdiyan : iserdiyan ama rebεa ama xemsa iserdiyan
ad εebbin lmeṭreḥ . lmeṭreḥ qqren-as lmeṭreḥ n ddici , lḥelfa s teqbaylit . afniq : ad isεu 
ikanṭwaren . tasumta , sin n iḥuyak , tayuga n llidṛat . ad hen-εebbin s ufel n userdun , ad rnun
afniq-nni . ad d-teqqim teslit-nni imir ad tt-tessalin s ufel n lğefna ad cewqen imir fell-as .
ad as-sburen lḥaf ad as-rnun timḥermin s ufel . ad tt-eddmen imir , ad teddun imir .
atta tewweḍ-d teslit γef userdun . ad d-yeddem ad tt-id-yesḍer umγar-is ad tt-yessers deg terkent alamma d azekkuya .
ad teqqim deg lqaεa γef ugertil , ad as-εellen irden . alamma d sbeḥ imir ad d-ekkren imir.
ad tessired , ad tt-gren γer wexxam ad tessired akk , ad d-teffeγ
ad tt-sγimen imir daγen s ufel n lğefna , ad as-inin imir :

sbaḥ lxir a tislit
innaa timgḥelt tadzayrit
ad akem-yeg Ṛebbi d taseεdit

sbaḥ lxir a εṛusa
a tamgḥelt n lefṭṭa
ad akem-yeg Ṛebbi d lmeṛsa

a m wemzur d tifrucin
i d-yeγlin γef taṭṭucin
a lallas n teqcicin

a m wemzur yeddlen tuyat
iḍudan d leqlamat
yemma-m d ssabeq n lxalat

sbaḥ lxir a εṛusa
a tamgḥelt n lefṭṭa
ad akem-yeg Ṛebbi d lmeṛsa

ihi tura tislit-ayi , timengeft ad teqqim sebεa yyam , sebεa yyam ar ad teqqim . ad tt-yerr 
imengef-nni, ad tt-yeserkeb γef userdun . ad as-yerr  aksum . ssin-a daγen ad d-erren ayaziḍ 
ad d-iqqel imengef-nni , ayya bqaεlaxir.


Ihi nekkni asmi tella lḥayat-nneγ ḥawla i nesεedda deg lmeḥnat . zik-nni alma neẓda-d timẓin .
ad hent-neẓẓu ad hent-id-nẓed , ad hent-nεel d lεeṣban . ad nεel times,  anεel isufa , anεel iniyyen d 
lkanun amek ar ad tqeεεed teccuyt s umek ar ad nečč imensi . ad nεel lεeṣban d ubiṣar iwzan-nni anect
ila-hen . ad d-nεel γer terbuyt n wakal ,  tiγemğayin n wesγar .
ad eččen yirgazen-nni akkit akken-nni akk-nsen d lεeṣban . nekkni ad nečč lfetla . lfetla-ayi ḥedd
yeqqar-as leftla ḥedd yeqqar-as taberbuct . syin-a ssired iqbac-nni , ruḥ ad tefkeḍ i lmal ad yečč deg udaynin .
ḥedd yeqqar-as adaynin ḥedd yeqqar-as lkuri . ad asen-nefk ad eččen . ad ngen ad d-nekker sbeḥ 
ad necεel lεafya daγen , ad necεel times : ḥedd yeqqar-as lεafya ḥedd yeqqar-as times . 
ad d-nessew lqahwa deg lkanun . ad tesew temγart ad swen yirgazen ad nεiwed ad nsew nkentit .
zik-nni ad eddment sut zik-nni daγen-nni maṭi , ad eddment ageddid . amek i as-qqaren i ugeddid : d taγaṭ mi ar ad tt-tezluḍ
ad as-tcuddeḍ akk iwejṭimen-is ad as-tεelleḍ tamrart . ad truḥeḍ ad tt-id-teččareḍ deg tala , 
ad tt-tεelqeḍ γ yigig . deg yigig-nni imir ma tetteduḍ ad d-teffiḍ ad as-tessalwiḍ lxiḍ-nni ad d-teččareḍ abuqal . 
ad tt-tsekkereḍ daγen-nni , ad as-tḥeṛseḍ lxiḍ-nni . ad tekkerḍ daγen ad tesserseḍ
aṭajin ad tesseweḍ . ḥedd yeqqar-as aṭajin ḥedd yeqqar-as bufraḥ . ger-as isγaren . dexxan allen-ik
ad d-tettrawent . d tayi i d lḥayat n zik-nni
ma tesεiḍ amγar ad yettezγil γer lkanun ma tesεiḍ tamγart akken
ad teddem aḥbul-nni n weγrum ad tebḍu-t d tiḥedrin , εεad n temẓin . ad hen-tesseεdel : ma tesεa 
tlata n teslatin ad asent-tefk tlata tḥedrin . ma tesεa rebεa n teslatin ad asent-tefk rebεa tḥedrin .
welbaqi tamγart-nni ad tejemeε-it ad tsekker fell-as tabburt .
ad d-tekkes iεeqqayen n tazart , ḥedd ad as-d-tefk rebεa ḥedd ad as-d-tefk xemsa . d tayi i d timγarin-nni
n at zik . uma tura timγarin ulaḥed : tissit n lqahwa tameddit , sbeḥ tameddit , tafat deg lḥiḍ ...
dacu d winna daγen ad d-rnuγ akken-nni ... aman deg lxiḍ . a tislatin n tura ur ḍebbirent ara
temγarin fell-asent : awal d awal-nsent , eṛṛay d eṛṛay-nsent . uma sut n zik msakit sεeddant
lḥisab : iḍaren ḥafi , tiεeryent lfista ulac , taqenduṛt els-itt ssa ad ak-d-yewwet ubeḥri 
ad ak-d-iεiwed wayeḍ . maεna imiren axir . imir ulaḥed lehlak ulaḥed lbidεin ayi .irgazen d ikemmaliyen
d izeggaγen . ad elsen arkasen ad ruḥen ad kerzen . ad eṭṭefen lmaεun . azger deg tama wayeḍ deg tama , lmaεun ad t-nehren .
ad awin aγrum d tazart , ayefki , zzit . udmawen-nsen d izeggaγen . uma tura atan tessen ayefkin n leḥḍa
mmugen d iwṛaγen , tessen ṣangu mmugen d ujjixen , atan haca uparasyu i hen-yettabaεen
deg lehlak deg wa γer wa , def sbiṭar deg wa γer wa . uma zik ur ssinen sbiṭar : ad d-aweḍen
ad zγilen γer rrif n lkanun alma εyan ad alin γer wusu ad gnen , γ srir, neγ ad d-ssun akken γ rrif
n lkanun . udmawen-nsen d izeggaγen , ad swen lqahwa , lehlak ur tesεin . uma tura atan deg ṭṭebba 
γer wayeḍ , kul lεib yeffeγ-ihen-d . zik ur ssinen lehlak ur ssinen ṭṭbib . ad nehren kan izgaren,
ad eksen ad kerzen . taqeṭεit n lmal , tafunast , ad ssenden ad d-ekkesen dhan , ttilin labas kan .
uma tura lğil n tura d iwraγen akk , d ujjixen akk . tessen ṣangu atan mmugen akk d ujjixen .
uma zik tafunast anect ilatt , tafeqluct s yiγil ad tt-teṭṭefeḍ . ad ssendawen ad d- tekksen dhan


